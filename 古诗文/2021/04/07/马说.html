<!DOCTYPE html>
<html>
    <head>
        <meta http-equiv="content-type" content="text/html;charset=utf-8"/>
        <meta name="keywords" content="马说,古诗文" />
        <meta name="description" content="韩愈" />
        <meta name="viewport" content="width=device-width, initial-scale=1" />
        <title> 马说  </title>
        <link rel="stylesheet" href="/css/default.css" type="text/css" />
        <link rel="stylesheet" href="/css/small.css" type="text/css" media="(max-width: 720px)"/>
        <link rel="stylesheet" href="/css/syntax.css" type="text/css" />
        <link rel="shortcut icon" href="/favicon.ico" type="image/x-icon" />
    </head>
    <body>

<div class="container">
    <div class="nav">
    <div class="nav_nav">
        <a class="nav_a1" href="/">首页</a>
        <a href="/categories/">分类</a>
        <a class="nav_a1" href="/about/">关于</a>
    </div>
</div>

    <div class="main">
        <h2> 马说 </h2>
        <p>世有伯乐，然后有千里马。千里马常有，而伯乐不常有。故虽有名马，祗辱于奴隶人之手，骈死于槽枥之间，不以千里称也。(祗 同：衹)</p>

<p>　　马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？(食马者 通：饲马者)</p>

<p>　　策之不以其道，食之不能尽其材，鸣之而不能通其意，执策而临之，曰：“天下无马！”呜呼！其真无马邪？其真不知马也！</p>

        
        <div class="post_footer">
          <p>Published on Apr 07, 2021 in categories 
          
          <a href="/categories/#古诗文" title="古诗文">古诗文</a>&nbsp;
          
          <p>
        </div>
        
        <ul class="prev_next">
            
            <li>
                <span>上一篇</span>
                <a href="/%E5%8F%A4%E8%AF%97%E6%96%87/2021/04/06/%E4%BA%94%E6%9F%B3%E5%85%88%E7%94%9F%E4%BC%A0.html">五柳先生传</a>
            </li>
            
            
            <li>
                <span>下一篇</span>
                <a href="/markdown/2021/06/26/markdown%E5%AD%A6%E4%B9%A0%E6%8C%87%E5%8D%97.html">markdown学习指南</a>
            </li>
            
        </ul>
        

  

  


    </div>
</div>
<center><p style="font-size:0.5em;">dorm-A116小组期末实验作品</p></center>
    </body>
</html>

